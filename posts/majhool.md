---
title: سیاست‌ورزی با فعل مجهول
subtitle: وقتی هیچ‌کس مسئول نباشد، همه مسئولند
date: مرداد
year: ۱۴۰۲
order: 3
---

**این متن آزمایشی + پیش‌نویس است**

سیاست‌مداران خائن افعال سیاست را مجهول کرده‌اند. جمله‌های سیاسی فاعل ندارند. البته فاعل دارند. منتها فُعلا خودشان را نشان نمی‌دهند. سیاست‌ورزی مجهول برای دو دسته آورده دارد. کسانی که زیرآبی می‌روند و افرادی که زیربنا را هدف می‌گیرند. 

مدیریت نظامی با همهٔ بدی‌هایش یک اصل اساسی دارد. کوچک‌ترین کار در آن مسئول خودش را دارد. هر کاری دقیقاً مسئولش هم یک نفر است. نه کمتر و نه بیشتر. الگوی نظم نظامی‌ها هر چه باشد، فعل مجهول ندارد.

چند وقت پیش طاقچه فیلتر شد. سخنگوی قوهٔ قضائیه گفت ما دستوری ندادیم، وزیر ارتباطات هم گفت که من و رئیس جمهور هر دو مخالفیم. معاون علمی هم مخالفتش را با فیلترینگ اعلام کرد. وزارت ارشاد اعلام کرد فعالیت طاقچه غیرمجاز است. یک هفتهٔ بعدش طاقچه رفع فیلتر شد. آخر هم معلوم نشد کی دستور داده و کی اجرا کرده. فیلتر شدنش مجهول بود و رفع فیلترش هم مجهول ماند.

ارادهٔ عمومی با سیاست مجهول محقق نمی‌شود. از وظیفه‌های اصلی رسانه در این دوران، معلوم کردن فاعل جمله‌های مجهول است. وقتی یقهٔ خطاکار گرفته نمی‌شود، یقهٔ بی‌گناهان به اشتباه پاره می‌شود. وقتی هیچ‌کس مسئول نباشد، همه مسئولند.