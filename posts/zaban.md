---
title: زبان
subtitle: زبان محدود می‌کند و آزادی می‌بخشد
date: مرداد
year: ۱۴۰۱
---

رفتار زبان متناقض است. محدود می‌کند و آزادی می‌بخشد.

کلماتش محدود است. مثلاً «نولباش» معنی ندارد ولی اگر حروفش را برعکس کنیم معنی پیدا می‌کند.

علاوه بر کلمات، زبان قاعده‌های خودش را هم دارد. کلمات تنها زمانی زبان را منتقل می‌کنند که بر اساس قواعد کنار هم بیایند. «اسب است کتاب قندون» معنا ندارد. چون قواعد اسنادی را رعایت نمی‌کند.

با این وجود، زبان انسان را آزاد می‌کند. خلاقیتش را آزاد می‌کند. خلق همهٔ آثار هنری -ادبی و غیر ادبی- نیازمند زبان است. بدون زبان، شعری هم وجود نخواهد داشت.

اما همچنان خلاق‌ترین شاعران هم در چارچوب زبان می‌مانند. هنرمندی که به تقلید از هنر مدرن قواعد اولیهٔ زبانش را هم رعایت نکند، به اثر هنری دلنشین نخواهد رسید.

سبک‌های نقاشی اوایل قرن بیستم زیبا هستند. چون به قواعد زبانی احترام می‌گذارند. نسبت‌های طول و رنگ و اندازه هم‌چنان در آن‌ها با هم متناسب است. عوضش قواعد سبکی را می‌شکنند.

برعکس طرح فرش مدرن زشت است. معماری مدرن روح ندارد. ممفیس شرکتی حال به هم زن است. چون همهٔ آن‌ها زبان‌شان را از یاد برده‌اند. شبیه بلغور کلمات اتفاقی در کنار هم شده‌اند.

برای انسان بدون زبان، هر هجا کلمه است. ولی کلماتی بی‌منطق و بی‌معنی.


