---
title: شاخص‌های اجق وجق
subtitle: بهترین راه برای مشاهده، از مسیرهای غیرمستقیم است
date: شهریور
year: ۱۴۰۲
order: 6
---

شاخص‌های نامعمول اثر مشاهده‌گر رو حذف می‌کنن.
ولی عوضش امکان مشاهده از نزدیک رو هم حذف می‌کنن
امکان نقش بازی کردن وجود نداره
نی‌نی‌سایت و امثال اون به همین خاطر محل‌های مهمی هستن چون اثر مشاهده‌گر رو حذف می‌کنن
شاه عباس داستان‌ها با لباس مبدل بین مردم می‌رفت

در داستان‌های کودکان نقل است که شاه عباس شب‌ها با لباس مبدل به دل شهر می‌زد و به بهانه‌های مختلف پای صحبت مردم می‌نشست. 

> دو سال قبل از سفر ما به ایران پادشاه روزی در اصفهان به بازار رفته با شیرفروشی صحبت داشته و از او پرسیده بود که حاکم با مردم چطور رفتار می‌کند. شیرفروش که شخص تندویی بوده جواب گفته بود که اگر من در جای او بودم سر این ده دوازده‌نفر دزدها را که دایم به سرقت می‌پردازند می‌بریدم و برای شاه می‌فرستادم. فی‌الواقع از خانهٔ خودمان به مسافت یک سنگ‌انداز دور نرفته به سر ما می‌ریزند و اموال ما را می‌چاپند. حاکم هم هیچ معترض نمی‌شود و از آن‌ها پول گرفته؛ می‌گذارد که به همین قسم تعدیات بپردازند.
> ‌
> پادشاه چون این را شنید، از آن شخص خیلی خوشش آمد و به او گفت که فردا صبح به دربار بیایید و از قراول‌های شاه بپرسید که عباس نام کیست. آن‌ها به شما نشان می‌دهند.
> شیرفروش قبول کرد. وقتی پادشاه به دربار مراجعت کرد به قراول‌های خود امر نمود که اگر شخصی آمد و جویای نام عباس شد، او را پیش من بیاورید.
> ‌
> روز بعد آن شخص آمد و از قراول‌ها پرسید که در اینجا نام عباس نام شخص کیست. آن‌ها او را به اتاق شاه بردند. وقتی شاه شنید او را به حضور خود احضار کرد. شیرفروش وقتی دید که شخص روز قبل، پادشاه بوده است به زانو افتاده طلب عفو و معذرت نمود. پادشاه امر برخاستن به او نمود و حکم کرد لباس‌های فاخر برای او بیاورند و او را به ریاست پنجاه نفر قرار داده حکم کرد که اول برود حاکم را بیاورد و بعد از سه روز چون حاکم را آورد پادشاه امر نمود که سر او را ببرند. بعد همان شخص را مأمور کرد که برود سر آن ده-دوازده نفر دزد را بریده بیاورد و گفت اگر تا هفتهٔ دیگر سر آن‌ها را نیاوری سر خودت را خواهم برید. ولی او مرخصی گرفته در مدت چهار روز سر بیست نفر را پیش شاه آورد. وقتی پادشاه این امر را دید پنجاه نفر دیگر به تبعهٔ او افزود.... شاه عباس غالباً اشخاص درجهٔ پست را بدین قسم ترقی داده و به مراتب شئونات زیاد نایل ساخته است.