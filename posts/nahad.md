---
title: نهاد
subtitle: نهادگرایی به چیا شبیه هست و چطوری گسترش پیدا کرد؟
date: 20221352
---
نهادگرایی شبیه تکامله. سازمان‌هایی که بیشترین تناسب -نه بیشترین قدرت- رو داشته باشن زنده می‌مونن و تکثیر می‌شن. پس اگر قواعد زنده موندن رو عوض کنیم، سازمان‌ها همونی می‌شن که ما می‌خوایم

مدیر بخش‌نامه‌باز اتفاقا بیشترین تناسب رو با ساختار اداری داره

سازمانی که بیرون از قواعد نهادی رفتار می‌کنه، به شدت زیر ذره‌بینه. خواهی نشوی رسوا...

عقلانیت با رشد روان‌شناسی دچار [خلل](https://www.vox.com/future-perfect/2019/4/25/18291925/human-rationality-science-justin-smith) شده. داستان فیل در اتاق تاریک برگشته

عقلانیت محدود هدف «بهینه‌سازی» رو به «فیت کردن» تقلیل می‌ده.

عقلانیت محدود پیروی جامعه‌اس. [Comformity](https://www.simplypsychology.org/conformity.html)

کالا «اثر مشاهده‌گر» نداره. یا حداقل نداشت. ولی انسان داره. 

## توصیف روح زمانه

### جامعهٔ پساصنعتی

![[clarksmodelwithcurrentevents.png]]

[آلن تورن](https://en.wikipedia.org/wiki/Alain_Touraine)، جامعه‌شناس فرانسوی، اصطلاح جامعهٔ پساصنعتی را در کتابش [The Post-Industrial Society](https://www.iranketab.ir/book/48060-the-post-industrial-society) مطرح می‌کند. حدود ۱۰ سال بعد از نگارش این کتاب، دانیل بل در کتاب [he Coming of Post-Industrial Society: A Venture in Social Forecasting](https://www.amazon.com/Coming-Post-Industrial-Society-Venture-Forecasting/dp/0465097138) مرگ جامعهٔ صنعتی و ظهور جامعه‌ای جدید را پیش‌بینی 
می‌کند. در جامعهٔ پساصنعتی -که اسامی دیگری مثل عصر اطلاعات یا جامعهٔ شبکه‌ای یا جامعهٔ پسافوردی هم دارد- اولویت با خدمات است. گویا مسألهٔ تولید کالا با ترکیب مکانیک، الکترونیک و شیمی به کلی حل شده است. علم شیمی با معرفی سنتزهای جدیدی مثل پلاستیک هزینه‌های تولید را سرشکن کرد. از سمت دیگر، ترکیب الکتریسیته و مکانیک خط تولیدهایی خودکار و بهینه طراحی کرد. در چنین شرایطی نه کار به شیوهٔ سنتی (پیشه‌وری) صرفهٔ اقتصادی دارد و نه کار در کارخانه‌های تولیدی. چرا که ترکیب علوم یاد شده به کلی جای انسان را پر کرده است.

مقایسهٔ سهم کارگران از صنایع مختلف هم تصدیق‌گر این موضوع است. در نموداری که [کالین کلارک](https://en.wikipedia.org/wiki/Colin_Clark_(economist)) از نیروی کار مشغول در صنایع سطح ۱ (استخراج، کشاورزی، معدن، نفت و گاز)، سطح ۲ (تولید، ساخت و ساز) و سطح ۳ (خدمات، تبلیغات) در طول زمان ترسیم می‌کند، فراز و فرود هر سطح مشخص است. صنعت‌زدایی از اوایل دههٔ ۲۰ میلادی آغاز می‌شود، با رکود بزرگ تشدید می‌شود و تا میانه‌های دههٔ ۳۰ هم ادامه پیدا می‌کند. با رخ دادن جنگ جهانی دوم، جان تازه‌ای می‌گیرد ولی بلافاصله پس از آن افول قبلی را از سر می‌گیرد. گسترش منطق تولید انبوه از یک سو و توسعهٔ علوم مهندسی صنایع -و به خصوص [تحقیق در عملیات](https://en.wikipedia.org/wiki/Operations_research)- برای بهینه‌سازی آن و اختراع ترانزیستور در میانه‌های قرن بیستم همه و همه دست به دست هم می‌دهند تا پروندهٔ جامعهٔ صنعتی به مرور زمان بسته شود.

با همهٔ این‌ها ارائهٔ خدمات همچنان وجههٔ انسانی خودش را حفظ کرده بود. خدماتی مثل حمل‌ونقل، بهداشت، آموزش یا سرگرمی -که این‌روزها تهدید هوش مصنوعی را حس می‌کنند- مقصد کارگران بی‌کار جامعهٔ صنعتی شدند. رونق بخش خدماتی، نقش «انسان» و «رابطهٔ انسانی» را در معادلات پررنگ‌تر کرد. به قول بودریار، **انسان تنها از زمانی موضوع علم قرار گرفته است که فروش اتومبیل از ساخت آن دشوارتر شده است.**  تئوری‌های انسانی در این دوران اهمیت بیشتری پیدا کردند و وجههٔ صنعتی و اصل محوری بهینه‌سازی به مرور کم‌رنگ‌تر می‌شود. ورود موجودی پیچیده به نام «انسان» به معادلات اقتصادی و اجتماعی، ابهام را در سراسر سیستم بالا برد. متفکران نیازمند مدل‌های جدیدی شدند که از این کلاف سردرگم ابهام‌زدایی کنند. گسترش مهارت تفکر سیستمی، تئوری‌های تصمیم‌گیری، مدل‌های اقتصاد رفتاری و مهارت‌های شبکه‌سازی فقط و فقط در جامعهٔ پساصنعتی اهمیت پیدا می‌کنند.

![[آغاز-۱.png]]

### شکاکیت در عقلانیت

به محض اینکه انسان سوژهٔ علم قرار شد، [عقلانیتش](https://www.vox.com/future-perfect/2019/4/25/18291925/human-rationality-science-justin-smith) رفت زیر سؤال. رفتارهای غیرعقلانی و حتی ضدعقلانی در دو جنگ جهانی و جنگ سرد متفکران را واداشت که در مدل انسان عاقل اقتصاد نئوکلاسیک تجدید نظر کنند. گویا عقلانیتی که از حد بگذرد، طوری دست و پای صاحبان آن را می‌بندد که به ضد خودش تبدیل می‌شود. این شک در عبارت [عقلانیت محدود](https://plato.stanford.edu/entries/bounded-rationality/) (Bounded Rationality) خلاصه می‌شود. افزایش پیچیدگی و محدود شدن اطلاعات ورودی، سازوکار ذهن را طوری تغییر می‌دهد که به جای بهینه‌سازی متغیرها، صرفاً به دنبال جلب نتیجه‌ای رضایت‌بخش است. وقتی ذهن محدود می‌شود، جا برای دیگر احساسات لحظه‌ای و [سوگیری‌های شناختی](https://www.sog.unc.edu/sites/www.sog.unc.edu/files/course_materials/Cognitive%20Biases%20Codex.pdf) باز می‌شود. تئوری‌های تصمیم‌گیری و اقتصاد رفتاری میوه‌های همین تفکر هستند.


## توصیف فضا

- ما بعد تیلور یکم انسانی‌تر می‌شه.

فضای زمانه در حین تولد نهادگرایی، مجموعاً به این صورته که «سازمان‌ها در محیط جامعه و حرفهٔ خودشان بازیگرند که به شرایط بیرونی و درونی واکنش نشان می‌دهند.» در این زمان چهار نظریهٔ اصلی دربارهٔ توصیف و تجویز رفتار سازمان‌ها حضور داشته‌اند:

### ۱. نظریهٔ اقتضایی  - Structural Contingency Theory (SCT)

این نظریه حوالی دههٔ ۵۰ میلادی و در پاسخ به نظریه‌های سازمانی پیش از خود شکل گرفته است. تأکید نظریه بر این است که «بهترین روش وجود ندارد». همه‌چیز بستگی به محیط و هماهنگی با اقتضائات آن دارد. همهٔ سازمان‌ها باید با محیط خودشان (فشار بازار، خواست جامعه، قوانین دولتی، اندازه سازمان، ابهام فضا یا پیشرفت تکنولوژی) Fit شوند. بیشترین کارایی سازمان زمانی اتفاق می‌افتد که Fit شدن به حداکثر خودش برسد.

نقطهٔ ضعف نظریه سلب فعلیت از سازمان‌هاست

### ۲. نظریهٔ وابستگی به منابع - Resource Dependence Theory (RDT)

اصل حرف نظریه این است که سازمان‌ها برای بقای خود نیاز به منابع محدود بیرونی دارند. به همین دلیل وارد هم‌زیستی با محیط خودشون می‌شن. برخی سازمان‌ها نسبت به بقیه منابع عمده‌ای در اختیار دارند که جهت حرکت دیگران را تعیین می‌کنند. نسخهٔ نظریه برای شرکت‌ها استراتژی‌هایی برای کاهش یا شکستن یا تغییر شکل وابستگی است.

نقطهٔ ضعف نظریه نادیده گرفتن فعلیت و خلاقیت سازمان است.

### ۳. نظریهٔ رفتاری شرکت - Behavioral Theory of the Firm (BTF)

نگاه روان‌شناسانه به سازمان. اصل نظریه به مفهوم عقلانیت (Rationality) خلل وارد می‌کند. ادعای نظریه این است که به دلیل وجود ابهام، شاخص تصمیم‌ها رضایت جمعی است و نه بهینه‌سازی. تصمیم‌های سازمان توسط عقلانیت محدود (Bounded Rationality) گرفته می‌شود. مدیر مثل نقش Ego در مدل روانکاوی وظیفهٔ کنترل نیروهای مختلف و رسیدن به نقطهٔ حداقل فرسایش را دارد.

چون بیرون از چارچوب عقلانیت عرفی هست، چندان قابل سنجش نیست. 

### ۴. نظریهٔ بوم‌شناسی - Organizational Ecology (OE)

نگاه زیست‌شناسانه به سازمان. مراحل رشد و بلوغ و مرگ سازمان‌ها را توضیح می‌دهد. رقابت سازمان‌های مختلف برای بقا و انتخاب طبیعی هریک را شرح می‌دهد. از این جهت بسیار شبیه به نهادگرایی هست. 


## نسبت نظریه‌ها با نهادگرایی

| نظریه |             شباهت              |                     تفاوت                      |
|:-----:|:------------------------------:|:----------------------------------------------:|
|  SCT  |  سازمان با محیط تنظیم می‌شود   |          امکان نوآوری بسیار پایین است          |
|  RDT  |  سازمان به دنبال جذب منبع است  |     منابع در نهادگرایی الزاماً مادی نیستند     |
|  BTF  |   رفتارها همیشه عقلانی نیست    | نهادهای بزرگ سیاسی و اقتصادی را نادیده می‌گیرد |
|  OE   | انتخاب طبیعی و یک‌شکلی سازمانی | در اکولوژی دست پنهان قدرت نادیده گرفته می‌شود  |

