---
title: کپی‌کاری
subtitle: هنگامی که لذت کار بیرونی باشد، کپی‌کار بزرگ‌ترین عیب است.
date: مرداد
year: ۱۴۰۲
order: 5
---

**این متن آزمایشی + پیش‌نویس است**

*عمدهٔ معمارها و شاعران و کلاً هنرمندان قدیم، با افتخار تقلید می‌کردند.*

{معمار} افتخارش این بود که در طراحی {بنا} از ستون‌های {بنای قدیمی} الهام گرفته است. بخش قابل توجهی از شعر فارسی تضمین و استفاده از ردیف یکدیگر است. وقتی من از کسی تقلید می‌کنم، یعنی اثر و رفتارش را به قدری ارزشمند می‌دانم که هم خودم می‌خواهم شبیه او شوم، هم این‌که بقیه را به سمتش دعوت می‌کنم. ترجمه و ترویج هر دو مایهٔ تقلید در خودشان دارند؛ اما تألیف نه.

*به مرور، با ساده‌سازی تقلید، خلاقیت بی‌حد و حصر مایهٔ افتخار شد.*

ابزارهای تولید پیشرفته، تقلید را عمومی کردند. حالا همه می‌توانند زیباترین طرح‌های فرش دستباف را با ماشین ببافند. همه با دوربین تصاویری صدبرابر دقیق‌تر و زیباتر از نقاشی‌های رئال خلق می‌کنند. در چنین شرایطی، تقلید اعتبار خودش را از دست می‌دهد. تکنولوژی، مایهٔ افتخار هنرمندان را بی‌معنی می‌کند.

پس هنرمندان به سمت‌وسوهای دیگر می‌روند. اگر تکنولوژی هرآن‌چه بوده را به سادگی خلق می‌کند، پس باید **آن‌چه نبوده** را بیافرینیم. پس خلاقیت مهم می‌شود. هر چقدر حرفی نشنیده‌تر و سبکی ناآشناتر باشد، هنرمندانه‌تر است. 

*خلاقیت بی‌انتها، تا جایی پیش می‌رود که قواعد زبان و فکر را هم می‌شکند و به هذیان‌گویی می‌رسد.*

نقاشی به سرعت این مراحل را طی کرد. عکاسی و میل به حرف جدید کاری با نقاشی کرد که سروکارش به هذیان گفتن کشید. معماری و ادبیات هم به گمانم این مراحل را طی کرده باشند. 

*آن‌چه نوجویان از آن غافلند، لذت خلق اصیل برای خود هنرمند است*